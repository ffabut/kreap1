# Zápočet
K zápočtu v ZS 2024/2025 je potřeba splnit 2 úkoly:

1. opravit 2 ze 3 python skriptů s rozbitým kódem ([broken-1.py](broken-1.py), [broken-2.py](broken-2.py) a [broken-3.py](broken-3.py))
2. naprogramovat vlastní jednoduchý program, který bude alespoň nějak použitelný

Upravené soubory a vlastní program prosím zašlete v příloze emailu na adresu `xvgajdosik@vut.cz`, jako předmět emailu uveďte zkratku předmětu, tedy `KREAP1`.
Docházka na přednášky není potřebná - stačí pouze splnit úkoly.
Termínem pro zaslání je středa 7. 2. 2025.
V případě nejasností mi napište, rád zodpovím otázky, případně navedu k řešení.

## Úkol 1: Oprava kódu
Ve složce jsou nahrány 3 soubory obsahující rozbitý kód [broken-1.py](broken-1.py), [broken-2.py](broken-2.py) a [broken-3.py](broken-3.py).
Vaším úkolem je zprovoznit alespoň 2 ze 3 rozbitých kódů, dbejte přitom nejen na odstranění chyb, které Python vyhazuje, ale také na to, zda to celé dává smysl - plní kód skutečně to, co se od něj dle komentářů očekává?
Vaše úpravy prosím ideálně komentujte přímo v kódu.

## Úkol 2: Vlastní program
Druhým úkolem je napsání vašeho vlastního programu.
Nemusí jít o nic složitého, ale bylo by ideální, aby program nějak užitečný, byl pro někoho teoreticky použitelný ([minimal viable product](https://en.wikipedia.org/wiki/Minimum_viable_product)).
Může jít například o textovou hru, generátor hesel/jmen/názvů výstav/textů, ASCII artové printování do konzole, jednoduchého chatbota, interaktivní text (gamebook) nebo cokoliv jiného.
Kreativní modifikace jsou vítány.

V kódu se prosím snažte především o čitelnost - tedy dobré pojmenování názvů proměnných, funkcí a případně tříd.
Kód, moc prosím, také v přiměřené míře komentujte, více je lepší jak vůbec - aby bylo možné porozumět vaším programátorským záměrům.
Pokud se budete chtít pustit do složitějšího projektu, pak je možné mi poslat nějaký pěkně okomentovaný základ/začátek projektu a poté třeba finální plnou verzi, která už nemusí být tak "pěkná" (aby vám to šlo lépe od ruky).

Pokud jste v Pythonu prokočilí*é a chcete se pustit do složitějších a delších nápadů na program, rozhodně můžete a budu rád.
Ale rozhodně to není potřeba.
Cílem tohoto úkolu je především to, abyste v rámci vašich znalostí a schopností naplánovali\*y a napsali\*y nějaký program, získali\*y určitou zkušenost s plánováním a psaním kódu.
Raději jednodušší věc, která vás napadla a které rozumíte, jak jste ji udělali\*y než složitý copy-paste/chatGPT kompilát. 
(Tím však neříkám, že nemáte používat AI LLM modely - osobně nemůžu odrazovat od toho s nimi konzultovat části kódu, nápady, nechat si vysvětlit example kód, který najdete u knihoven, ptát se zda existuje lepší řešení/alternativa a apod.
Ale rád bych vás odradil od toho si nechat kód napsat celý AIkem - ztrácíte tím porozumnění a možnost kód pochopit, naučit se Python.
Konzultujte s AI, ale mějte kód pod kontrolou, jste to vy, kdo navrhuje, strukturuje, píše, má kontrolu :) )
