# Zápočet
K zápočtu v ZS 2021/2022 je potřeba splnit 2 úkoly.

1. opravit 3 soubory s rozbitým kódem (broken-1.py, broken-2.py, broken-3.py)
2. naprogramovat vlastní jednoduchý program

Upravené soubory a vlastní program prosím zašlete v příloze emailu na adresu `andreas.gajdosik@gmail.com`, jako předmět uveďte zkratku předmětu, tedy `KREAP1`.
Termínem pro zaslání je pondělí 31. ledna 2021.
V případě nejasností mi napište, rád zodpovím otázky, případně navedu k řešení.

## Úkol 1: Oprava kódu
Ve složce jsou nahrány 3 soubory obsahující rozbitý kód [broken-1.py](broken-1.py), [broken-2.py](broken-2.py) a [broken-3.py](broken-3.py).
Vaším úkolem je zprovoznit alespoň 2 ze 3 rozbitých kódů, dbejte přitom nejen na odstranění chyb, které Python vyhazuje, ale také na to, zda to celé dává smysl - plní kód skutečně to, co se od něj dle komentářů očekává?
Vaše úpravy prosím ideálně komentujte přímo v kódu.

## Úkol 2: Vlastní program
Druhým úkolem je napsání vašeho vlastního programu.
Nemusí jít o nic složitého, ale bylo by ideální, aby program nějak užitečný, byl pro někoho teoreticky použitelný ([minimal viable product](https://en.wikipedia.org/wiki/Minimum_viable_product)).
Může jít například o textovou hru, generátor hesel/jmen/názvů výstav/textů, jednoduchého chatbota, interaktivní text (gamebook) nebo cokoliv jiného.
Kreativní modifikace jsou vítány.

V kódu se prosím snažte především o čitelnost - tedy dobré pojmenování názvů proměnných, funkcí a případně tříd, kód také v přiměřené míře komentujte, více je lepší jak vůbec. Pokud se budete chtít pustit do složitějšího projektu, pak je možné mi poslat nějaký pěkně okomentovaný základ/začátek projektu a poté třeba finální plnou verzi, která už nemusí být tak "pěkná" (aby vám to šlo lépe od ruky).

Je možné se pustit do složitějších a delších nápadů na program, ale není to potřeba.
Cílem tohoto úkolu je především to, abyste v rámci vašich znalostí a schopností naplánovali a napsali nějaký program, získali určitou zkušenost s plánováním a psaním kódu.
Raději jednodušší věc, která vás napadla a které rozumíte, jak jste ji udělali, než složitý copy-paste kompilát. 
